---
layout: translation
title: Pro Git 9.0 Git Internals
---
<h1>Chapter 9</h1><h1 id='git_internals'>Git Internals</h1>

<p>Forse siete saltati a questo capitolo da uno precedente, o dopo aver letto il resto del libro — in ogni caso, qui approfondirete il funzionamento interno e l&#8217;implementazione di Git. Ho pensato che queste informazioni fossero fondamentali per capire quanto Git fosse utile e potente, ma altri hanno ribattuto come questo potesse essere complesso e non necessariamente utile per i principianti. Per questo motivo ho deciso di includere queste informazioni nell&#8217;ultimo capitolo del libro di modo che le possiate leggere nella fase dell&#8217;apprendimento che ritenete più opportuna. Lascio voi la scelta.</p>

<p>Dato che ora siete qui, possiamo partire. Per prima cosa, se non è ancora chiaro, Git è fondamentalmente un filesystem content-addressable sopra al quale si appoggia una interfaccia utente VCS. Tra breve imparerete meglio cosa significhi.</p>

<p>Nelle prime versioni di Git (principalmente pre 1.5) l&#8217;interfaccia utente era molto più complessa perchè veniva privilegiato il filesystem rispetto ad avere un VCS pulito. Negli ultimi anni l&#8217;interfaccia utente è stata rifinita fino a diventare chiara e facile da usare come gli altri sistemi disponibli; spesso però, il fatto che l&#8217;interfaccia di Git sia complessa e difficile da capire è rimasto come pregiudizio.</p>

<p>Il filesystem content-addressable è veramente formidabile, quindi in questo capitolo partirò parlando di quello; di seguito imparerete il meccanismo di trasporto e i task per il mantenimento del repository con i quali potreste aver a che fare.</p>

<div id='nav'>
<a href='ch8-1.html'>prev</a> | <a href='ch9-1.html'>next</a>
</div>