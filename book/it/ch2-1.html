---
layout: translation
title: Pro Git 2.1 Basi di Git Ottenere un repository Git
---
<h2 id='ottenere_un_repository_git'>Ottenere un repository Git</h2>

<p>Puoi creare un progetto Git usando due approcci principali. Il primo prende un progetto esistente o una directory e la importa in Git. Il secondo clona un repository Git esistente da un altro server.</p>

<h3 id='inizializzare_un_repository_in_una_directory_esistente'>Inizializzare un repository in una directory esistente</h3>

<p>Se stai iniziando a tracciare un progetto esistente con Git, devi posizionarti nella directory del progetto e digitare:</p>

<pre><code>$ git init</code></pre>

<p>Questo creerà una nuova sottodirectory chiamata .git che conterrà tutti i file necessari per il repository — uno scheletro del repository Git. A questo punto, niente del tuo progetto è tracciato ancora. (Vedi il Capitolo 9 per avere maggiori informazioni esatte sui file che sono contenuti nella directory <code>.git</code> che hai appena creato.)</p>

<p>Se vuoi iniziare a tracciare i file esistenti (al contrario di una directory vuota), dovresti iniziare a monitorare questi file eseguendo un commit iniziale. Lo puoi fare con pochi comandi che specificano quali file vuoi controllare, seguiti da un commit:</p>

<pre><code>$ git add *.c
$ git add README
$ git commit -m &#39;initial project version&#39;</code></pre>

<p>Vedremo in seguito velocemente cosa fanno questi comandi. A questo punto hai un repository Git con dei file tracciati ed un commit iniziale.</p>

<h3 id='clonare_un_repository_esistente'>Clonare un repository esistente</h3>

<p>Se vuoi avere la copia di un repository Git esistente — per esempio, un progetto a cui vuoi contribuire — il comando di cui hai bisogno è git clone. Se hai familiarità con altri sistemi VCS come Subversion, noterai che il comando è clone e non checkout. Questa è una distinzione importante — Git riceve una copia di circa tutti i dati che un server possiede. Ogni versione di ogni file della storia del progetto sono scaricate quando lanci <code>git clone</code>. Infatti, se il disco del tuo server è corrotto, puoi usare qualsiasi clonazione di qualsiasi client per ripristinare il server allo stato in cui era quando è stato clonato (puoi perdere alcuni agganci server, ma tutte le versioni dei dati saranno presenti — vedi il Capitolo 4 per maggiori dettagli).</p>

<p>Clona un repository con <code>git clone [url]</code>. Per esempio, se vuoi clonare la libreria Ruby Git chiamata Grit, puoi farlo così:</p>

<pre><code>$ git clone git://github.com/schacon/grit.git</code></pre>

<p>Questo comando crea un directory &#8220;grit&#8221;, inizializza una directory <code>.git</code> dentro di essa, scarica tutti i dati per questo repository ed imposta la copia di lavoro dell&#8217;ultima versione. Se entri nella nuova directory <code>grit</code>, vedrai i file del progetto, pronti per essere modificati o usati. Se vuoi clonare il repository in una directory con un nome diverso da grit, puoi specificarlo come opzione successiva al comando da terminale:</p>

<pre><code>$ git clone git://github.com/schacon/grit.git mygrit</code></pre>

<p>Questo comando fa la stessa cosa del precedente, ma la directory di destinazione è chiamata mygrit.</p>

<p>Git può usare differenti protocolli di trasferimento. L&#8217;esempio precedente usa il protocollo <code>git://</code>, ma puoi anche vedere <code>http(s)://</code> o <code>user@server:/path.git</code>, che usa il protocollo di trasferimento SSH. Il Capitolo 4 introdurrà tutte le opzioni disponibili che il server può impostare per farti accedere al repository Git ed i pro e i contro di ognuna.</p>

<div id='nav'>
<a href='ch2-0.html'>prev</a> | <a href='ch2-2.html'>next</a>
</div>