---
layout: translation
title: Pro Git 1.1 Per iniziare Il Controllo di Versione
---
<h2 id='il_controllo_di_versione'>Il Controllo di Versione</h2>

<p>Cos&#8217;è il controllo di versione, e perché si dovrebbe usare? Il controllo di versione è un sistema che registra i cambiamenti ad un file o ad una serie di file nel tempo, così da poter richiamare una versione specifica successivamente. Per gli esempi in questo libro, useremo i file del codice sorgente di un software per controllarne la versione, anche se in realtà si può fare con quasi ogni tipo di file sul computer.</p>

<p>Se sei un grafico o un webdesigner e vuoi tenere tutte le versioni di un&#8217;immagine o di un layout (e sicuramente lo vorrai fare), un Version Control System (VCS) è una cosa saggia da usare. Ti permette di ripristinare i file ad uno stato precedente, ripristinare l&#8217;intero progetto ad uno stato precedente, comparare i cambiamenti nel tempo, vedere chi ha modificato cosa che può aver causato un problema, chi ha introdotto un problema e quando, e altro ancora. Usare un VCS, in generale, significa che se si fanno dei pasticci o si perdono dei file, si possono facilmente ripristinare. In aggiunta, si ottiene tutto questo con un piccolo dispendio di risorse.</p>

<h3 id='sistema_di_controllo_di_versione_locale'>Sistema di Controllo di Versione locale</h3>

<p>Il metodo di controllo di versione scelto da molte persone è di copiare i file in un&#8217;altra directory (magari una directory denominata con la data, se sono furbi). Questo approccio è molto comune perché è molto semplice, ma è anche incredibilmente soggetto ad errori. E&#8217; facile dimenticarsi la directory in cui ci si trova e accidentalmente scrivere sul file sbagliato o copiare i file che non si intendevano copiare.</p>

<p>Per far fronte a questo problema, i programmatori svilupparono VCS locali che avevano un semplice database che manteneva tutti i cambiamenti dei file sotto controllo di revisione (vedi Figura 1-1).</p>

<p><center><img src="/figures/ch1/18333fig0101-tn.png"></center><br/> Figura 1-1. Diagramma di controllo di versione locale.</p>

<p>Uno dei più popolari strumenti VCS era un sistema chiamato rcs, che è ancora oggi distribuito con alcuni computer. Anche il popolare sistema operativo Mac OS X include il comando rcs quando si installano gli Strumenti di Sviluppo. Semplicemente questo strumento funziona mantenendo una serie di patch (che sono le differenze fra i file) da un cambiamento ad un altro in un formato specifico sul disco; esso può poi ricreare qualsiasi file come se fosse quel file in un determinato momento aggiungendo tutte le patch.</p>

<h3 id='sistemi_di_controllo_di_versione_centralizzati'>Sistemi di Controllo di Versione Centralizzati</h3>

<p>Il problema successivo in cui incorsero le persone è che queste hanno bisogno di collaborare con altri sviluppatori su altri sistemi. Per far fronte a questo problema, vennero sviluppati sistemi di controllo di versione centralizzati (Centralized Version Control Systems, CVCS). Questi sistemi, come CVS, Subversion e Perforce, hanno un singolo server che contiene tutte le versioni dei file e un numero di utenti che controllano i file dalla centrale. Per alcuni anni, questo fu lo standard per il controllo di versione (vedi Figura 1-2).</p>

<p><center><img src="/figures/ch1/18333fig0102-tn.png"></center><br/> Figura 1-2. Diagramma controllo di versione centralizzato.</p>

<p>Questa impostazione offre molti vantaggi, specialmente rispetto ai VCS locali. Per esempio, chiunque sa, ad un certo livello, cosa stia facendo un&#8217;altra persona nel progetto. Gli amministratori hanno un controllo preciso su chi può fare cosa; ed è molto più facile amministrare un tale CVCS che un database locale su ogni client.</p>

<p>Tuttavia, questa configurazione ha alcuni gravi lati negativi. La più ovvia è il singolo punto di cedimento che il server centralizzato rappresenta. Se questo va giù per un&#8217;ora, durante questo periodo nessuno può collaborare o salvare le modifiche di versione di qualsiasi cosa su cui sta lavorando. Se il disco rigido del database centrale si danneggia, e non sono state effettuate copie di backup, si perde tutta la storia del progetto, ad eccezione di singoli snapshot (istantanee) fatte dalle persone sulla loro macchina locale. Anche i sistemi locali di VCS soffrono di questo problema-ogni volta che si ha tutta la storia del progetto in un unico posto, si rischia di perdere tutto.</p>

<h3 id='sistemi_di_controllo_di_versione_distribuiti'>Sistemi di Controllo di Versione Distribuiti</h3>

<p>E qui entrano in gioco i Sistemi di Controllo di Versione Distribuiti (Distributed Version Control Systems o DVCS). In un DVCS (come Git, Mercurial, Bazaar o Darcs), i client non solo controllano il recente snapshot dei file: essi fanno una copia completa del repository. In tal modo, se si blocca un server ed i sistemi interagiscono tramite un DVCS, un qualsiasi repository di client può essere copiato sul server e quindi ripristinarlo. Ogni checkout, in realtà, è un backup completo di tutti i dati (vedi Figura 1-3).</p>

<p><center><img src="/figures/ch1/18333fig0103-tn.png"></center><br/> Figura 1-3. Diagramma controllo di versione distribuito.</p>

<p>Inoltre, molti di questi sistemi trattano abbastanza bene l&#8217;avere più repository remoti su cui poter lavorare, così si può collaborare con gruppi differenti di persone in modi differenti simultaneamente sullo stesso progetto. Questo ti permette di impostare diversi tipi di flussi di lavoro che non sono possibili in sistemi centralizzati, come i modelli gerarchici.</p>

<div id='nav'>
<a href='ch1-0.html'>prev</a> | <a href='ch1-2.html'>next</a>
</div>