---
layout: translation
title: Pro Git 1.4 Per iniziare Installare Git
---
<h2 id='installare_git'>Installare Git</h2>

<p>Incominciamo ad usare un po&#8217; di Git! Per prima cosa — occorre installarlo. Puoi ottenere Git in diversi modi; i due principali sono, installarlo dai sorgenti o installarlo da un pacchetto pre-esistente per la tua piattaforma.</p>

<h3 id='installazione_da_sorgenti'>Installazione da sorgenti</h3>

<p>Se puoi, è generalmente vantaggioso installare Git dai sorgenti, perché così puoi usare la versione più recente. Ogni versione di Git, tende ad includere utili miglioramenti all&#8217;interfaccia utente, quindi, avere l&#8217;ultima versione disponibile è spesso la scelta migliore, se si ha familiarità con la compilazione dei sorgenti. Inoltre capita anche, che molte distribuzioni Linux contengano pacchetti molto vecchi; perciò, se non stai usando una distro aggiornata o dei backport, l&#8217;installazione da sorgente può essere la cosa migliore da fare.</p>

<p>Per installare Git, hai bisogno delle seguenti librerie, da cui dipende Git: curl, zlib, openssl, expat e libiconv. Per esempio, se sei su un sistema che usa yum (come in Fedora), o apt-get (come nei sistemi Debian), puoi usare uno dei seguenti comandi per installare tutte le dipendenze:</p>

<pre><code>$ yum install curl-devel expat-devel gettext-devel \
  openssl-devel zlib-devel

$ apt-get install libcurl4-gnutls-dev libexpat1-dev gettext \
  libz-dev</code></pre>

<p>Quando avrai tutte le dipendenze necessarie, puoi proseguire ed andare a recuperare l&#8217;ultimo snapshot dal sito web di Git:</p>

<pre><code>http://git-scm.com/download</code></pre>

<p>Poi, compilalo ed installalo:</p>

<pre><code>$ tar -zxf git-1.6.0.5.tar.gz
$ cd git-1.6.0.5
$ make prefix=/usr/local all
$ sudo make prefix=/usr/local install</code></pre>

<p>Dopo aver fatto questo, puoi ottenere Git da Git stesso per gli aggiornamenti:</p>

<pre><code>$ git clone git://git.kernel.org/pub/scm/git/git.git</code></pre>

<h3 id='installazione_su_linux'>Installazione su Linux</h3>

<p>Se vuoi installare Git su Linux, tramite una installazione da binario, generalmente, puoi farlo con lo strumento base di amministrazione-dei-pacchetti della tua distribuzione. Se sei su Fedora, puoi usare yum:</p>

<pre><code>$ yum install git-core</code></pre>

<p>O se sei su una distribuzione basata su Debian, come Ubuntu, prova apt-get:</p>

<pre><code>$ apt-get install git-core</code></pre>

<h3 id='installazione_su_mac'>Installazione su Mac</h3>

<p>Ci sono due metodi per installare Git su Mac. Il più semplice è usare l&#8217;installatore grafico di Git, che puoi scaricare dalla pagina di Google Code (vedi Figura 1-7):</p>

<pre><code>http://code.google.com/p/git-osx-installer</code></pre>

<p><center><img src="/figures/ch1/18333fig0107-tn.png"></center><br/> Figura 1-7. Installatore di Git per SO X.</p>

<p>L&#8217;altro metodo è installare Git via MacPorts (<code>http://www.macports.org</code>). Se hai MacPorts installato, installa Git con:</p>

<pre><code>$ sudo port install git-core +svn +doc +bash_completion +gitweb</code></pre>

<p>Non ti occorre aggiungere tutti i pacchetti, ma evidentemente vorrai includere +svn, nel caso tu debba usare Git con i repository di Subversion (vedi Capitolo 8).</p>

<h3 id='installazione_su_windows'>Installazione su Windows</h3>

<p>Installare Git su Windows è davvero facile. Il progetto msysGit ha una delle procedure di installazione tra le più facili. Semplicemente scarica l&#8217;installatore exe dalla pagina di Google Code, e lancialo:</p>

<pre><code>http://code.google.com/p/msysgit</code></pre>

<p>Una volta installato, hai a disposizione sia la versione da riga di comando (incluso un client SSH che sarà utile, in seguito) sia l&#8217;interfaccia grafica (GUI) standard.</p>

<div id='nav'>
<a href='ch1-3.html'>prev</a> | <a href='ch1-5.html'>next</a>
</div>