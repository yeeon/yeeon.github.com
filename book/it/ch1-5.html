---
layout: translation
title: Pro Git 1.5 Per iniziare Prima configurazione di Git
---
<h2 id='prima_configurazione_di_git'>Prima configurazione di Git</h2>

<p>Ora che hai Git sul tuo sistema, vorrai fare un paio di cose per personalizzare l&#8217;ambiente di Git. Ti occorre farle solo una volta; esse rimangono invariate anche dopo un aggiornamento. Comunque, puoi cambiarle, in ogni momento, eseguendo di nuovo questi comandi.</p>

<p>Git è rilasciato con uno strumento che si chiama git config che ti permetterà di ottenere ed impostare le variabili di configurazione che controllano ogni aspetto delle operazioni e del look di Git. Queste variabili possono essere salvate in tre posti differenti:</p>

<ul>
<li>file <code>/etc/gitconfig</code>: Contiene i valori per ogni utente sul sistema e per tutti i loro repository. Se si passa l&#8217;opzione<code> --system</code> a <code>git config</code>, lui legge e scrive da questo specifico file.</li>

<li>file <code>~/.gitconfig</code>: Specifico per il tuo utente. Puoi far leggere e scrivere a Git questo file passando l&#8217;opzione <code>--global</code>.</li>

<li>file di configurazione nella directory git (che è <code>.git/config</code>) di ogni repository che si sta usando. Specifico per ogni singolo repository. Ogni livello sovrascrive i valori del livello precedente, così i valori in <code>.git/config</code> vincono su quelli in <code>/etc/gitconfig</code>.</li>
</ul>

<p>Sui sistemi Windows, Git cerca il file <code>.gitconfig</code> nella directory <code>$HOME</code> (<code>C:\Documents and Settings\$USER</code> per la maggior parte delle persone). Inoltre per quanto riguarda /etc/gitconfig, sarà relativo alla radice di MSys, che è in dipendenza a dove si vorrà installare Git sul sistema Windows quando si lancia l&#8217;installazione.</p>

<h3 id='la_propria_identit'>La propria identità</h3>

<p>La prima cosa che occorrerebbe fare, quando si installa Git, è impostare il proprio nome utente e indirizzo e-mail. Ciò è importante, perché ogni commit di Git usa queste informazioni, che vengono incapsulate nei commit che si fanno:</p>

<pre><code>$ git config --global user.name &quot;John Doe&quot;
$ git config --global user.email johndoe@example.com</code></pre>

<p>Di nuovo, passando l&#8217;opzione <code>--global</code>, occorre fare ciò solo una volta, dopo di che Git userà sempre queste informazioni, per qualsiasi operazione fatta sul sistema. Se si vuole sovrascriverle con un nome o una e-mail per progetti specifici, basta eseguire il comando senza l&#8217;opzione <code>--global</code>, quando si è in uno di quei progetti.</p>

<h3 id='il_proprio_editor'>Il proprio editor</h3>

<p>Ora che è configurata la propria identità, si può configurare l&#8217;editor di testo predefinito, da usare quando Git avrà bisogno di inserire un messaggio. Per impostazione predefinita, Git usa l&#8217;editor di testo predefinito del sistema, che generalmente è Vi o Vim. Se vuoi usare un editor di testo differente, come Emacs, puoi fare come segue:</p>

<pre><code>$ git config --global core.editor emacs</code></pre>

<h3 id='il_proprio_diff'>Il proprio Diff</h3>

<p>Un&#8217;altra utile opzione, che si potrebbe voler configurare, è lo strumento diff, predefinito, da usare per risolvere i conflitti di merge (fusione). Per usare vimdiff:</p>

<pre><code>$ git config --global merge.tool vimdiff</code></pre>

<p>Git accetta kdeff3, tkdiff, meld, xxdiff, emerge, vimdiff, gvimdiff, ecmerge e opendiff, come strumenti validi di merge. E&#8217; anche possibile impostare uno strumento personalizzato; vedere il Capitolo 7, per maggiori informazioni su come farlo.</p>

<h3 id='controllare_le_impostazioni'>Controllare le impostazioni</h3>

<p>Per controllare le proprie impostazioni, si può usare il comando <code>git config --list</code>, che elenca tutte le impostazioni di Git, fatte fino a questo punto:</p>

<pre><code>$ git config --list
user.name=Scott Chacon
user.email=schacon@gmail.com
color.status=auto
color.branch=auto
color.interactive=auto
color.diff=auto
...</code></pre>

<p>La stessa chiave può comparire più volte, perché Git legge la stessa chiave da file differenti (<code>/etc/gitconfig</code> e <code>~/.gitconfig</code>, per esempio). In questo caso, Git usa l&#8217;ultimo valore per ogni chiave unica che vede.</p>

<p>Per controllare quale sia il valore di una chiave, ritenuto da Git usare, <code>git config {key}</code>:</p>

<pre><code>$ git config user.name
Scott Chacon</code></pre>

<div id='nav'>
<a href='ch1-4.html'>prev</a> | <a href='ch1-6.html'>next</a>
</div>