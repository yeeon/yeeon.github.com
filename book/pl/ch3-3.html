---
layout: translation
title: Pro Git 3.3 Gałęzie Gita Zarządzanie gałęziami
---
<h2 id='zarzdzanie_gaziami'>Zarządzanie gałęziami</h2>

<p>Teraz, kiedy już stworzyłeś, scaliłeś i usunąłeś pierwsze gałęzie, spójrzmy na dodatkowe narzędzia do zarządzania gałęziami, które przydadzą się, gdy będziesz już używać gałęzi w swojej codziennej pracy.</p>

<p>Polecenie <code>git branch</code> robi coś więcej, poza tworzeniem i usuwaniem gałęzi. Jeśli uruchomisz je bez argumentów, otrzymasz prostą listę istniejących gałęzi:</p>

<pre><code>$ git branch
  iss53
* master
  testing</code></pre>

<p>Zauważ znak <code>*</code>, którym poprzedzona została gałąź <code>master</code>: wskazuje on aktywną gałąź. Oznacza to, że jeżeli w tym momencie zatwierdzisz zmiany, wskaźnik gałęzi <code>master</code> zostanie przesunięty do przodu wraz z nowo zatwierdzonymi zmianami. Aby obejrzeć ostatni zatwierdzony zestaw zmian na każdej z gałęzi, możesz użyć polecenia <code>git branch -v</code>:</p>

<pre><code>$ git branch -v
  iss53   93b412c fix javascript issue
* master  7a98805 Merge branch &#39;iss53&#39;
  testing 782fd34 add scott to the author list in the readmes</code></pre>

<p>Kolejna przydatna opcja pozwalająca na sprawdzenie stanu gałęzi to przefiltrowanie tej listy w celu wyświetlenia gałęzi, które już zostały lub jeszcze nie zostały scalone do aktywnej gałęzi. Przydatne opcje <code>--merged</code> i <code>--no-merged</code> służą właśnie do tego celu i są dostępne w Gicie począwszy od wersji 1.5.6. Aby zobaczyć, które gałęzie zostały już scalone z bieżącą, uruchom polecenie <code>git branch --merged</code>:</p>

<pre><code>$ git branch --merged
  iss53
* master</code></pre>

<p>Ponieważ gałąź <code>iss53</code> została już scalona, znalazła się ona na twojej liście. Gałęzie znajdujące się na tej liście a niepoprzedzone znakiem <code>*</code> można właściwie bez większego ryzyka usunąć poleceniem <code>git branch -d</code>; wykonana na nich praca została już scalona do innej gałęzi, więc niczego nie stracisz.</p>

<p>Aby zobaczyć wszystkie gałęzie zawierające zmiany, których jeszcze nie scaliłeś, możesz uruchomić polecenie <code>git branch --no-merged</code>:</p>

<pre><code>$ git branch --no-merged
  testing</code></pre>

<p>Pokazuje to twoją drugą gałąź. Ponieważ zawiera ona zmiany, które nie zostały jeszcze scalona, próba usunięcia jej poleceniem <code>git branch -d</code> nie powiedzie się:</p>

<pre><code>$ git branch -d testing
error: The branch &#39;testing&#39; is not an ancestor of your current HEAD.
If you are sure you want to delete it, run &#39;git branch -D testing&#39;.</code></pre>

<p>Jeśli naprawdę chcesz usunąć gałąź i stracić tę część pracy, możesz wymusić to opcją <code>-D</code> zgodnie z tym, co podpowiada komunikat na ekranie.</p>

<div id='nav'>
<a href='ch3-2.html'>prev</a> | <a href='ch3-4.html'>next</a>
</div>