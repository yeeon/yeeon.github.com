---
layout: translation
title: Pro Git 4.5 Git na serwerze Dostęp publiczny
---
<h2 id='dostp_publiczny'>Dostęp publiczny</h2>

<p>Co jeśli chcesz anonimowego dostępu do odczytu z twojego projektu? Być może zamiast hostingu wewnętrznego, prywatnego projektu chcesz hostować projekt open source. Albo masz garść serwerów automatycznej budowy lub serwery ciągłej integracji, które często się zmieniają i nie chcesz generować cały czas kluczy SSH - chcesz po prostu dodać prosty anonimowy dostęp odczytu.</p>

<p>Prawdopodobnie najprostszym sposobem dla niewielkich instalacji jest prowadzić statyczny serwer www z głównym dokumentem w miejscu gdzie są twoje repozytoria i umożliwić podpięcie <code>post-update</code>, o którym wspomnieliśmy w pierwszej sekcji tego rozdziału. Popracujmy z poprzednim przykładem. Powiedzmy, że masz swoje repozytoria w <code>/opt/git/</code> i serwer Apache działa na twoim sprzęcie. Ponownie, możesz użyć do tego każdego serwera www, ale jako przykład zaprezentujemy parę podstawowych konfiguracji Apache, które powinny dać ci obraz czego możesz potrzebować.</p>

<p>Na początku musisz umożliwić to podpięcie:</p>

<pre><code>$ cd project.git
$ mv hooks/post-update.sample hooks/post-update
$ chmod a+x hooks/post-update</code></pre>

<p>Jeśli używasz Gita w wersji wcześniejszej niż 1.6, polecenie <code>mv</code> nie jest konieczne — tylko w ostatnich wersjach Gita przykłady podpięć posiadają w nazwie rozszerzenie <code>.sample</code>.</p>

<p>Co robi to podpięcie <code>post-update</code>? Generalnie wygląda ono tak:</p>

<pre><code>$ cat .git/hooks/post-update 
#!/bin/sh
exec git-update-server-info</code></pre>

<p>To oznacza ze kiedy wysyłasz do serwera przez SSH, Git uruchomi tę komendę, aby uaktualnić pliki potrzebne do ściągania przez HTTP.</p>

<p>Następnie do ustawień swojego serwera Apache musisz dodać pozycję VirtualHost z głównym dokumentem jako główny katalog twoich projektów Git. Tutaj zakładamy, ze masz ustawiony wildcard DNS do wysyłania <code>*.gitserver</code> do jakiegokolwiek pudła, którego używasz do uruchamiania tego wszystkiego:</p>

<pre><code>&lt;VirtualHost *:80&gt;
    ServerName git.gitserver
    DocumentRoot /opt/git
    &lt;Directory /opt/git/&gt;
        Order allow, deny
        allow from all
    &lt;/Directory&gt;
&lt;/VirtualHost&gt;</code></pre>

<p>Będziesz tez musiał ustawić Unixową grupę użytkowników ścieżki <code>/opt/git</code> na <code>www-data</code> tak aby twój serwer www mógł dokonać odczytu z repozytoriów, ponieważ instancja serwera Apache uruchamiająca skrypt CGI (domyślnie) będzie go uruchamiać jako ten użytkownik:</p>

<pre><code>$ chgrp -R www-data /opt/git</code></pre>

<p>Kiedy zrestartujesz serwer Apache powinieneś móc sklonować swoje repozytoria do tego katalogu określając URL dla swojego projektu.</p>

<pre><code>$ git clone http://git.gitserver/project.git</code></pre>

<p>W ten sposób możesz ustawić oparty na HTTP dostęp odczytu do swoich projektów dla sporej liczby użytkowników w kilka minut. Inną prostą opcją dla publicznego nieautoryzowanego dostępu jest uruchomienie demona Git, jednakże to wymaga zdemonizowania tego procesu - zajmiemy się tą opcją w następnej sekcji, jeśli preferujesz tę drogę.</p>

<div id='nav'>
<a href='ch4-4.html'>prev</a> | <a href='ch4-6.html'>next</a>
</div>