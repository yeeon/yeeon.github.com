---
layout: translation
title: Pro Git 1.2 Pierwsze kroki Krótka historia Git
---
<h2 id='krtka_historia_git'>Krótka historia Git</h2>

<p>Jak z wieloma dobrymi rzeczami w życiu Git zaczął od odrobiny twórczej destrukcji oraz zażartych kontrowersji. Jądro Linuksa jest dość dużym projektem otwartego oprogramowania (ang. open source). Przez większą część życia tego projektu (1991-2002), zmiany w źródle były przekazywane jako łaty (ang. patches) i zarchiwizowane pliki. W roku 2002 projekt jądra Linuksa zaczął używać systemu DVCS BitKeeper.</p>

<p>W 2005 roku relacje pomiędzy wspólnotą rozwijającą jądro Linuksa a firmą która stworzyła BitKeepera znacznie się pogorszyły, a pozwolenie na nieodpłatne używanie systemu zostało cofnięte. To skłoniło programistów pracujących nad jądrem (a w szczególności Linusa Torvaldsa, twórcę Linuksa) do stworzenia własnego systemu na podstawie wiedzy wyniesionej z używania BitKeepera. Do celów tego nowego systemu należały:</p>

<ul>
<li>Szybkość</li>

<li>Prosta konstrukcja</li>

<li>Silne wsparcie dla nieliniowego rozwoju (tysięcy równoległych gałęzi)</li>

<li>Pełne rozproszenie</li>

<li>Wydajna obsługa dużych projektów, takich jak jądro Linuksa (szybkość i rozmiar danych)</li>
</ul>

<p>Od swoich narodzin w 2005 roku, Git ewoluował i ustabilizował się jako narzędzie łatwe w użyciu, jednocześnie zachowując wyżej wymienione cechy. Jest niewiarygodnie szybki, bardzo wydajny przy pracy z dużymi projektami i posiada niezwykły system gałęzi do nieliniowego rozwoju (patrz Rozdział 3).</p>

<div id='nav'>
<a href='ch1-1.html'>prev</a> | <a href='ch1-3.html'>next</a>
</div>