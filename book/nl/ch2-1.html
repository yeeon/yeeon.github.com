---
layout: translation
title: Pro Git 2.1 De Basis van Git Een Git Repository Verkrijgen
---
<h2 id='een_git_repository_verkrijgen'>Een Git Repository Verkrijgen</h2>

<p>Je kunt op twee manieren een Git project verkrijgen. De eerste maakt gebruik van een bestaand project of map en importeert dit in Git. De tweede maakt een clone van een bestaande Git repository op een andere server.</p>

<h3 id='een_repository_initialiseren_in_een_bestaande_map'>Een Repository Initialiseren In Een Bestaande Map</h3>

<p>Als je een bestaand project in Git wilt volgen (track), dan moet je naar de projectmap gaan en het volgende typen</p>

<pre><code>$ git init</code></pre>

<p>Dit maakt een nieuwe submap aan genaamd .git, die alle noodzakelijke repository bestanden bevat – een Git repository skelet. Op dit punt wordt nog niets in je project gevolgd. (Zie Hoofdstuk 9 voor meer informatie over welke bestanden er precies in de <code>.git</code> map staan, die je zojuist gemaakt hebt.)</p>

<p>Als je bestaande bestanden wilt gaan versie-beheren (in plaats van een lege map), dan zul je waarschijnlijk die bestanden beginnen te volgen en een eerste commit willen doen. Dit kun je bereiken door een paar git add commando&#8217;s die de te volgen bestanden specificeren, gevolgd door een commit:</p>

<pre><code>$ git add *.c
$ git add README
$ git commit –m &#39;initial project version&#39;</code></pre>

<p>We zullen zodadelijk beschrijven wat deze commando&#8217;s doen. Op dit punt heb je een Git repository met gevolgde (tracked) bestanden en een eerste commit.</p>

<h3 id='een_bestaand_repository_clonen'>Een Bestaand Repository Clonen</h3>

<p>Als je een kopie wilt van een bestaande Git repository — bijvoorbeeld een project waaraan je wilt bijdragen — dan is het <code>git clone</code> commando wat je nodig hebt. Als je bekend bent met andere versie-beheersystemen zoals Subversion, dan valt je op dat het commando &#8216;clone&#8217; is en niet &#8216;checkout&#8217;. Dit is een belangrijk verschil — Git ontvangt een kopie van bijna alle data die de server heeft. Iedere versie van ieder bestand van de hele geschiedenis van een project wordt binnengehaald als je <code>git clone</code> doet. In feite kun je, als je disk kapot gaat, iedere clone van iedere client gebruiken om de server terug in de status te brengen op het moment van clonen (al zou je wel wat hooks en dergelijke verliezen, maar alle versies van alle bestanden zouden er zijn-zie Hoofdstuk 4 voor meer informatie).</p>

<p>Je cloned een repository met <code>git clone [url]</code>. Bijvoorbeeld, als je de Ruby Git bibliotheek genaamd Grit wilt clonen, kun je dit als volgt doen:</p>

<pre><code>$ git clone git://github.com/schacon/grit.git</code></pre>

<p>Dat maakt een map genaamd &#8220;grit&#8221; aan, initialiseert hierin een <code>.git</code> map, haalt alle data voor dat repository binnen, en doet een checkout van een werkkopie van de laatste versie. Als je in de nieuwe <code>grit</code> map gaat, zul je de project bestanden vinden, klaar om gebruikt of aan gewerkt te worden. Als je de repository in een map met een andere naam dan grit wilt clonen, dan kun je dit met de volgend commando regel specificeren:</p>

<pre><code>$ git clone git://github.com/schacon/grit.git mygrit</code></pre>

<p>Dat commando doet hetzelfde als het vorige, maar dan heet de doelmap mygrit.</p>

<p>Git heeft een aantal verschillende transport protocollen die je kunt gebruiken. Het vorige voorbeeld maakt gebruik van het <code>git://</code> protocol, maar je kunt ook <code>http(s)://</code> of <code>gebruiker@server:/pad.git</code> tegenkomen, dat het SSH transport protocol gebruikt. Hoofdstuk 4 zal alle beschikbare opties die de server kan gebruiken om je Git repository aan te kunnen, met daarbij de voors en tegens van elk.</p>

<div id='nav'>
<a href='ch2-0.html'>prev</a> | <a href='ch2-2.html'>next</a>
</div>