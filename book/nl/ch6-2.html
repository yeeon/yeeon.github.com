---
layout: translation
title: Pro Git 6.2 Git Tools Interactief Stagen
---
<h2 id='interactief_stagen'>Interactief Stagen</h2>

<p>Bij Git zitten een aantal scripts, die sommige commandline taken makkelijker maken. Hier zul je een aantal interactieve commando&#8217;s zien, die je kunnen helpen om je commits zo te maken dat ze alleen bepaalde combinaties en delen van bestanden bevatten. Deze tools zijn erg bruikbaar als je een serie bestanden aanpast en dan besluit dat je deze veranderingen in een aantal gefocuste commits wilt hebben in plaats van een rommelige commit. Op deze manier ben je er zeker van dat je commits logische aparte wijzigingensets zijn en makkelijk gereviewed kunnen worden door je mede-ontwikkelaars. Als je <code>git add</code> uitvoert met de <code>-i</code> of <code>--interactive</code> optie, dan gaat Git over in de interactieve shell modus, waarbij zoiets als dit getoond wordt:</p>

<pre><code>$ git add -i
           staged     unstaged path
  1:    unchanged        +0/-1 TODO
  2:    unchanged        +1/-1 index.html
  3:    unchanged        +5/-1 lib/simplegit.rb

*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; </code></pre>

<p>Je kunt zien dat dit commando je een heel andere view van je staging area geeft – eigenlijk dezelfde informatie die je krijgt met het <code>git status</code> commando, maar dan compacter en meer informatief. Het toont links de wijzigingen die je gestaged hebt, en de niet gestagede wijzigingen rechts.</p>

<p>Hierna volgt een commandosectie. Hier kun je een aantal dingen mee doen, inclusief bestanden stagen, bestanden unstagen, delen van bestanden stagen, ongevolgde bestanden toevoegen, en diffs zien van wat gestaged is.</p>

<h3 id='bestanden_stagen_en_unstagen'>Bestanden Stagen en Unstagen</h3>

<p>Als je <code>2</code> of <code>u</code> op de <code>What now&gt;</code> prompt typted, dan vraagt het script welke bestanden je wilt stagen:</p>

<pre><code>What now&gt; 2
           staged     unstaged path
  1:    unchanged        +0/-1 TODO
  2:    unchanged        +1/-1 index.html
  3:    unchanged        +5/-1 lib/simplegit.rb
Update&gt;&gt;</code></pre>

<p>Om de TODO en index.html bestanden te stagen, kun je de nummers typen:</p>

<pre><code>Update&gt;&gt; 1,2
           staged     unstaged path
* 1:    unchanged        +0/-1 TODO
* 2:    unchanged        +1/-1 index.html
  3:    unchanged        +5/-1 lib/simplegit.rb
Update&gt;&gt;</code></pre>

<p>De <code>*</code> naast ieder bestand betekent dat het bestand geselecteerd staat om gestaged te worden. Als je Enter indrukt na niets getyped te hebben op de <code>Update&gt;&gt;</code> prompt, dan zal Git alles wat geselecteerd staat pakken en voor je stagen:</p>

<pre><code>Update&gt;&gt; 
updated 2 paths

*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; 1
           staged     unstaged path
  1:        +0/-1      nothing TODO
  2:        +1/-1      nothing index.html
  3:    unchanged        +5/-1 lib/simplegit.rb</code></pre>

<p>Nu kun je zien dat de TODO en index.html bestanden gestaged zijn, en het simplegit.rb bestand nog unstaged is. Als je het TODO bestand wilt unstagen op dit punt, dan gebruik je de <code>3</code> of <code>r</code> (voor revert) optie:</p>

<pre><code>*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; 3
           staged     unstaged path
  1:        +0/-1      nothing TODO
  2:        +1/-1      nothing index.html
  3:    unchanged        +5/-1 lib/simplegit.rb
Revert&gt;&gt; 1
           staged     unstaged path
* 1:        +0/-1      nothing TODO
  2:        +1/-1      nothing index.html
  3:    unchanged        +5/-1 lib/simplegit.rb
Revert&gt;&gt; [enter]
reverted one path</code></pre>

<p>Nogmaals kijkend naar je Git status, kun je zien dat je het TODO bestand unstaged hebt:</p>

<pre><code>*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; 1
           staged     unstaged path
  1:    unchanged        +0/-1 TODO
  2:        +1/-1      nothing index.html
  3:    unchanged        +5/-1 lib/simplegit.rb</code></pre>

<p>Om de diff te zien van wat je gestaged hebt, kun je het <code>6</code> of <code>d</code> (voor diff) commando gebruiken. Het toont je een lijst van je gestagede bestanden, en je kunt degenen selecteren waarvan je de gestagede diff wilt zien. Dit is vergelijkbaar met het specificeren van <code>git diff --cached</code> op de commando regel:</p>

<pre><code>*** Commands ***
  1: status     2: update      3: revert     4: add untracked
  5: patch      6: diff        7: quit       8: help
What now&gt; 6
           staged     unstaged path
  1:        +1/-1      nothing index.html
Review diff&gt;&gt; 1
diff --git a/index.html b/index.html
index 4d07108..4335f49 100644
--- a/index.html
+++ b/index.html
@@ -16,7 +16,7 @@ Date Finder

 &lt;p id=&quot;out&quot;&gt;...&lt;/p&gt;

-&lt;div id=&quot;footer&quot;&gt;contact : support@github.com&lt;/div&gt;
+&lt;div id=&quot;footer&quot;&gt;contact : email.support@github.com&lt;/div&gt;

 &lt;script type=&quot;text/javascript&quot;&gt;</code></pre>

<p>Met deze basiscommando&#8217;s kun je de interactieve toevoegmodus gebruiken om een beetje makkelijker met je staging area om te gaan.</p>

<h3 id='patches_stagen'>Patches Stagen</h3>

<p>Het is ook mogelijk met Git om bepaalde delen van bestanden te stagen en de rest niet. Bijvoorbeeld, als je twee wijzigingen maakt in je simplegit.rb bestand en één van die twee wilt stagen en de andere niet, dan is dat eenvoudig in Git. Vanaf de interactieve prompt, type <code>5</code> of <code>p</code> (voor patch). Git zal je vragen welke bestanden je deels wilt stagen; dan, voor iedere sectie van de geselecteerde bestanden, zal het stukken van de bestandsdiff tonen en je vragen of je ze wilt stagen, één voor één:</p>

<pre><code>diff --git a/lib/simplegit.rb b/lib/simplegit.rb
index dd5ecc4..57399e0 100644
--- a/lib/simplegit.rb
+++ b/lib/simplegit.rb
@@ -22,7 +22,7 @@ class SimpleGit
   end

   def log(treeish = &#39;master&#39;)
-    command(&quot;git log -n 25 #{treeish}&quot;)
+    command(&quot;git log -n 30 #{treeish}&quot;)
   end

   def blame(path)
Stage this hunk [y,n,a,d,/,j,J,g,e,?]? </code></pre>

<p>Op dit punt heb je veel opties. Door <code>?</code> te typen krijg je een lijst met wat je kunt doen:</p>

<pre><code>Stage this hunk [y,n,a,d,/,j,J,g,e,?]? ?
y - stage this hunk
n - do not stage this hunk
a - stage this and all the remaining hunks in the file
d - do not stage this hunk nor any of the remaining hunks in the file
g - select a hunk to go to
/ - search for a hunk matching the given regex
j - leave this hunk undecided, see next undecided hunk
J - leave this hunk undecided, see next hunk
k - leave this hunk undecided, see previous undecided hunk
K - leave this hunk undecided, see previous hunk
s - split the current hunk into smaller hunks
e - manually edit the current hunk
? - print help</code></pre>

<p>Over het algemeen zul je <code>y</code> of <code>n</code> typen als je ieder stuk wilt stagen, maar ze allemaal ineens stagen voor bepaalde bestanden, of een beslissen een stuk over te slaan tot later kan ook behulpzaam zijn. Als je een gedeelte van het bestand wilt stagen en een ander gedeelte unstaged wilt laten, dan zal je status output er zo uitzien:</p>

<pre><code>What now&gt; 1
           staged     unstaged path
  1:    unchanged        +0/-1 TODO
  2:        +1/-1      nothing index.html
  3:        +1/-1        +4/-0 lib/simplegit.rb</code></pre>

<p>De status van het simplegit.rb bestand is interessant. Het laat zien dat een paar regels gestaged zijn, en een paar niet. Je hebt dit bestand deels gestaged. Op dit punt kun je het interactieve toevoeg script verlaten en het <code>git commit</code> commando uitvoeren om de gedeeltelijk gestagede bestanden te committen.</p>

<p>Finally, you don’t need to be in interactive add mode to do the partial-file staging — you can start the same script by using <code>git add -p</code> or <code>git add --patch</code> on the command line. Tot slot hoef je niet in de interactieve toevoeg modus te zijn om het gedeeltelijke bestands-stagen te doen – je kunt hetzelfde script starten door <code>git add -p</code> of <code>git add --patch</code> op de commando regel te gebruiken.</p>

<div id='nav'>
<a href='ch6-1.html'>prev</a> | <a href='ch6-3.html'>next</a>
</div>