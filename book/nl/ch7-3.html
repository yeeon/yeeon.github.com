---
layout: translation
title: Pro Git 7.3 Git op Maat Maken Git Haken
---
<h2 id='git_haken'>Git Haken</h2>

<p>Zoals vele andere Versie Beheer Systemen, heeft Git een manier om eigengemaakte scripts op te starten wanneer bepaalde belangrijke akties voorkomen. Er zijn twee groepen van dit soort haken: aan de client kant en aan de server kant. De haken aan de client kant zijn voor client operaties zoasl committen en samenvoegen. De haken voor de server kant zijn voor Git server operaties zoals het ontvangen van gepushte commits. Je kunt deze haken om allerlei redenen gebruiken, en je zult hier over een aantal ervan leren.</p>

<h3 id='een_haak_installeren'>Een Haak Installeren</h3>

<p>De haken worden allemaal opgeslagen in de <code>hooks</code> submap van de Git map. In de meeste projecten is dat <code>.git/hooks</code>. Standaard voorziet Git deze map van een aantal voorbeeld scripts, waarvan de meeste al bruikbaar zijn; maar ze documenteren ook de invoer waarden van ieder script. Alle scripts zijn als shell script geschreven, met hier en daar wat Perl, maar iedere executable met de juiste naam zal prima werken – je kunt ze in Ruby of Python of wat je wil schrijven. Voor Git versies later dan 1.6, eindigen deze haak bestanden met .sample; je zult ze van naam moeten veranderen. Voor eerdere versies van Git, zijn de scripts al van de juiste naam voorzien, maar je moet ze nog uitvoerbaar maken.</p>

<p>Om een haak script aan te zetten, stop je een bestand met de juiste naam en dat uitvoerbaar is in de <code>hooks</code> map van je Git map. Vanaf dat punt zou het aangeroepen moeten worden. Ik zal de meestgebruikte haak bestandsnamen hier behandelen.</p>

<h3 id='clientkan_haken'>Client-Kan Haken</h3>

<p>Er zijn veel client-kant haken. Deze sectie verdeeld ze in commit-werwijze haken, e-mail-werkwijze scripts, en de rest van de client-kant scripts</p>

<h4 id='commitwerkwijze_haken'>Commit-Werkwijze Haken</h4>

<p>De eerste vier haken hebben te maken met het commit proces. De <code>pre-commit</code> haak wordt eerst uitgevoerd, nog voor je een commit boodschap intyped. Het wordt gebruikt om het snapshot dat op het punt staat gecommit te worden te inspecteren, om te zien of je iets bent vergeten, om er zeker van te zijn dat tests uitgevoerd worden, of om te onderzoeken wat je wilt in de code. Deze haak met een waarde anders dan nul afsluiten breekt de commit af, alhoewel je &#8216;m kunt omzeilen met <code>git commit --no-verify</code>. Je kunt dingen doen als op code stijl controleren (voer lint of iets dergelijks uit), op aanhangende spaties controleren (de standaard haak doet dat), of om de juiste documentatie op nieuwe functies te controleren.</p>

<p>De <code>prepare-commit-msg</code> haak wordt uitgevoerd voordat de commit boodschap editor gestart wordt, maar nadat de standaard boodschap aangemaakt is. Het stelt je in staat om de standaard boodschap aan te passen voordat de commit auteur het ziet. Deze haak accepteerd een aantal opties: het pad naar het bestand dat de huidige commit boodschap bevat, het type van de commit, en de SHA-1 van de commit als het een verbeterde commit betreft. Deze haak is voor normale commits niet zo bruikbaar; maar, het is goed voor commits waarbij de standaard boodschap automatisch gegenereerd wordt, zoals sjabloon commit boodschappen, samenvoeg commits, gesquashte commits en verbeterde commits. Je mag het samen met een commit sjabloon gebruiken om informatie in te voegen.</p>

<p>De <code>commit-msg</code> hook accepteerd één parameter, wat weer het pad naar een tijdelijk bestand is dat de huidige commit boodschap bevat. Als dit script eindigt met een waarde anders dan nul, dan zal Git het commit proces afbreken, dus je kunt het gebruiken om je project-status of de commit boodschap te valideren alvorens een commit toe te staan. In het laatste gedeelte van dit hoofdstuk, zal ik deze haak demonstreren om te controleren of je commit boodschap aan een bepaald patroon voldoet.</p>

<p>Nadat het hele commit proces afgerond is, zal de <code>post-commit</code> haak uitgevoerd worden. Het accepteerd geen parameters, maar je kunt de laatste commit eenvoudig ophalen door <code>git log -1 HEAD</code> uit te voeren. Over het algemeen wordt dit script gebruikt om notificaties of iets dergelijks uit te sturen.</p>

<p>De commit-werkwijze client-kant scripts kunnen gebruikt worden in vrijwel iedere werkwijze. Ze worden vaak gebruikt om een bepaald beleid af te dwingen, maar het is belangrijk om te weten dat deze scripts niet overgedragen worden tijdens een clone. Je kunt beleid afdwingen op de server kant om pushes of commits te weigeren, die niet voldoen aan een bepaald beleid, maar het is aan de ontwikkelaar om deze scripts aan de client kant te gebruiken. Dus, deze scripts zijn er om ontwikkelaars te helpen, en ze moeten door hen ingesteld en onderhouden worden, alhoewel ze aangepast of omzeilt kunnen worden op ieder tijdstip.</p>

<h4 id='email_werkwijze_haken'>E-mail Werkwijze Haken</h4>

<p>Je kunt drie client kant haken instellen voor een e-mail gebaseerde werkwijze. Ze worden allemaal aangeroepen door het <code>git am</code> commando, dus als je dat commndo niet gebruikt in je werkwijze, dan kun je veilig doorgaan naar de volgende sectie. Als je patches aanneemt via e-mail, die door <code>git format-patch</code> geprepareerd zijn, dan zullen sommige van deze behulpzaam zijn voor je.</p>

<p>De eerste haak die uitgevoerd wordt is <code>applypatch-msg</code>. Het accepteerd een enkel argument: de naam van het tijdelijke bestand dat de voorgestelde commit boodschap bevat. Git breekt de patch als dit script met een waarde ongelijk aan nul eindigt. Je kunt dit gebruiken om er zeker van te zijn dat een commit boodschap juist geformateerd is, of om de boodschap te normaliseren door het script de boodschap aan te laten passen.</p>

<p>De volgende haak die wordt uitgevoerd tijdens het toepassen van patches via <code>git am</code> is <code>pre-applypatch</code>. Dit neemt geen argumenten aan en wordt uitgevoerd nadat de patch is toegepast, zodat je het kunt gebruiken om het snapshot te inspecteren alvorens de commit te doen. Je kunt tests uitvoeren of de werkmap op een andere manier inspecteren met behulp van dit script. Als er iets mist of één van de tests faalt, dan zal eindigen met niet nul het <code>git am</code> script afbreken zonder de patch te committen.</p>

<p>De laatste haak die uitgevoerd wordt tijdens een <code>git am</code> operatie is de <code>post-applypatch</code>. Je kunt dat gebruiken om een groep te notificeren of de auteur van de patch die je zojuist gepulled hebt. Je kunt het patch proces niet stoppen met behulp van dit script.</p>

<h4 id='andere_client_haken'>Andere Client Haken</h4>

<p>De <code>pre-rebase</code> haak wordt uitgevoerd voordat je ook maar iets rebased, en kan het proces afbreken door met een waarde anders dan nul te eindigen. Je kunt deze haak gebruiken om tegen te gaan dat commits die al gepushed zijn gerebased worden. De voorbeeld <code>pre-rebase</code> haak die Git installeert doet dit, alhoewel deze er vanuit gaat dat next de naam is van de branch die je publiceert. Je zult dat waarschijnlijk moeten veranderen in de naam van je stabiele gepubliceerde branch.</p>

<p>Nadat je een succesvolle <code>git checkout</code> uitgevoerd hebt, wordt de <code>post-checkout</code> haak uitgevoerd; je kunt het gebruiken om je werkmap goed in te stellen voor je project omgeving. Dit kan het invoegen van grote binaire bestanden die je niet in versie beheer wil hebben betekenen, of het automatisch genereren van documentatie, of iets in die geest.</p>

<p>Als laatste wordt de <code>post-merge</code> haak uitgevoerd na een succesvol <code>merge</code> commando. Je kunt het gebruiken om gegevens in de boom die Git niet kan volgen terug te zetten, bijvoorbeeld permissie gegevens. Ook kan deze haak gebruikt worden om de aanwezigheid van bestanden buiten de controle van Git te controleren, die je misschien in je boom gekopieerd wil hebben zodra hij veranderd.</p>

<h3 id='serverkant_haken'>Server-Kant Haken</h3>

<p>Naast de client-kant haken, kun je als systeem administrator ook een paar belangrijke server-kant haken gebruiken om vrijwel ieder beleid op je project af te dwingen. Deze scripts worden voor en na de pushes op de server uitgevoerd. De pre haken kunnen met een ander getal dan nul eindigeen om de push te weigeren en een foutmelding naar de client te sturen; je kunt een push beleid instellen dat zo complex is als je zelf wenst.</p>

<h4 id='prereceive_en_postreceive'>pre-receive en post-receive</h4>

<p>Het eerste script dat uitgevoerd wordt tijdens het afhandelen van een push van een client is <code>pre-receive</code>. Het aanvaardt een lijst van referenties die worden gepushed op stdin; als het eindigt met een andere waarde dan nul, worden ze allen geweigerd. Je kunt deze haak gebruiken om dingen te doen als valideren dat geen van de vernieuwde referenties een non-fast-forward is; of om te controleren dat de gebruiker die de push doet ook creatie, verwijder, of push toegang of toegang om vernieuwingen te pushen naar alle bestanden die ze proberen aan te passen met de push.</p>

<p>De <code>post-receive</code> haak wordt uitgevoerd nadat het hele proces afgerond is, en hij kan gebruikt worden om andere services te vernieuwen of gebruikers te notificeren. Het aanvaardt dezelfde gegevens op stdin als de <code>pre-receive</code> haak. Voorbeelden zijn een e-mail sturen naar een lijst, een continue integratie server notificeren, of het vernieuwen van een ticket-volg systeem – je kunt zelfs de commit boodschappen doorlopen om te zien of er nog tickets zijn die moeten worden geopend, aangepast of afgesloten moeten worden. Dit script kan het push proces niet stopppen, maar de client verbreekt de connectie niet totdat het afgerond is; dus ben voorzichtig als je iets probeert te doen dat een lange tijd in beslag neemt.</p>

<h4 id='update'>update</h4>

<p>Het update script is vergelijkbaar met het <code>pre-receive</code> script, behalve dan dat het uitgevoerd wordt voor iedere branch die de pusher probeert te vernieuwen. Als de pusher naar meerdere branches probeert te pushen, wordt <code>pre-receive</code> slechts één keer uitgevoerd, maar <code>update</code> bij iedere branch waar ze naar pushen. In plaats van stdin te lezen, aanvaardt dit script drie argumenten: de naam van de referentie (branch), de SHA-1 waar die referentie naar wees voor de push, en de SHA-1 die de gebruiker probeert te pushen. Als het update script met een andere waarde dan nul eindigt, wordt alleen die referentie geweigerd; andere referenties kunnen nog steeds vernieuwd worden.</p>

<div id='nav'>
<a href='ch7-2.html'>prev</a> | <a href='ch7-4.html'>next</a>
</div>