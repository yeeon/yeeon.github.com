---
layout: translation
title: Pro Git 4.5 Git op de Server Publieke Toegang
---
<h2 id='publieke_toegang'>Publieke Toegang</h2>

<p>Wat als je anonieme leestoegang op je project wil? Misschien wil je geen intern prive project serveren, maar een open source project. Of misschien heb je een serie geautomatiseerde bouwservers of continue integratie servers die vaak wijzigen, en wil je niet doorlopend SSH sleutels hoeven genereren – je wil gewoon eenvoudige leestoegang toevoegen.</p>

<p>Waarschijnlijk is de eenvoudigste manier voor kleinschalige opstellingen om een statische webserver in te stellen, waarbij de document root naar de plaats van je Git repositories wijst, en dan die <code>post-update</code> haak aanzetten waar we het in de eerste sectie van dit hoofdstuk over gehad hebben. Laten we eens uitgaan van het vorige voorbeeld. Stel dat je je repositories in de <code>/opt/git</code> map hebt staan, en er draait een Apache server op je machine. Nogmaals, je kunt hiervoor iedere web server gebruiken: maar als voorbeeld zullen we wat basis Apache configuraties laten zien, die je een idee kunnen geven van wat je nodig hebt.</p>

<p>Eerst moet je de haak aanzetten:</p>

<pre><code>$ cd project.git
$ mv hooks/post-update.sample hooks/post-update
$ chmod a+x hooks/post-update</code></pre>

<p>Als je een lagere versie dan 1.6 van Git gebruikt, dan is het <code>mv</code> commando niet nodig – Git is recentelijk pas begonnen met de namen van de haak voorbeelden op .sample te laten eindigen.</p>

<p>Wat doet deze <code>post-update</code> haak? Het ziet er ongeveer zo uit:</p>

<pre><code>$ cat .git/hooks/post-update 
#!/bin/sh
exec git-update-server-info</code></pre>

<p>Dit betekent dat wanneer je naar de server via SSH pushed, Git dit commando uitvoert om de benodigde bestanden voor HTTP fetching te verversen.</p>

<p>Vervolgens moet je een VirtualHost toevoeging in je Apache configuratie aanmaken, met de document root als de hoofdmap van je Git projecten. Hier nemen we aan dat je joker DNS ingesteld hebt om <code>*.gitserver</code> door te sturen naar waar je dit alles draait:</p>

<pre><code>&lt;VirtualHost *:80&gt;
    ServerName git.gitserver
    DocumentRoot /opt/git
    &lt;Directory /opt/git/&gt;
        Order allow, deny
        allow from all
    &lt;/Directory&gt;
&lt;/VirtualHost&gt;</code></pre>

<p>Je zult ook de Unix gebruikers groep van de <code>/opt/git</code> mappen moeten instellen op <code>www-data</code> zodat je web server leestoegang heeft op de repositories, omdat de Apache instantie die het CGI script uitvoert (standaard) als die gebruiker draait:</p>

<pre><code>$ chgrp -R www-data /opt/git</code></pre>

<p>Als je Apache herstart, dan zou je je repositories onder die map moeten kunnen clonen door de URL van je project te specificeren:</p>

<pre><code>$ git clone http://git.gitserver/project.git</code></pre>

<p>Op deze manier kun je HTTP-gebaseerde toegang voor ieder van je projecten voor een groot aantal gebruikers in slechts een paar minuten instellen. Een andere eenvoudige optie om publieke ongeverifieerde toegang in te stellen is een Git daemon starten, alhoewel dat vereist dat je het proces als daemon uitvoert – we beschrijven deze optie in de volgende sectie als je een voorkeur hebt voor die route.</p>

<div id='nav'>
<a href='ch4-4.html'>prev</a> | <a href='ch4-6.html'>next</a>
</div>