---
layout: translation
title: Pro Git 4.0 Git op de Server
---
<h1>Chapter 4</h1><h1 id='git_op_de_server'>Git op de Server</h1>

<p>Op dit punt zou je alledaagse taken waarvoor je Git zult gebruiken kunnen doen. Maar, om samen te kunnen werken in Git, zul je een remote repository moeten hebben. Technisch gezien kun je wijzigingen pushen en pullen van individuele repositories, maar dat wordt afgeraden, omdat je vrij gemakkelijk het werk waar anderen mee bezig zijn in de war kunt schoppen als je niet oppast. Daarnaast wil je dat je medewerkers bij het repository kunnen, zelfs als jouw computer van het netwerk is – het hebben van een betrouwbaar gezamenlijk repository is vaak handig. Daarom heeft het hebben van een tussenliggend repository waarin je met iemand anders samenwerkt de voorkeur, en daaruit kun je dan pushen en pullen. We zullen dit repository de <code>Git server</code> noemen, maar je zult zien dat het over het algemeen maar een klein beetje systeembronnen kost om een Git repository te verzorgen, dus je zult er zelden een complete server voor nodig hebben.</p>

<p>Een Git server draaien is eenvoudig. Als eerste kies je met welke protocollen je je server wilt laten communiceren. Het eerste gedeelte van dit hoofdstuk zullen we de beschikbare protocollen bespreken met de voor- en nadelen van elk. De volgende secties zullen veel voorkomende opstellingen bespreken, die van die protocollen gebruik maken hoe je je server ermee kunt opzetten. Als laatste laten we een paar servers van derden zien, als je het niet erg vindt om je code op iemands server te zetten en niet het gedoe wilt hebben van het opzetten en onderhouden van je eigen server.</p>

<p>Als je geen interesse hebt om je eigen server te draaien, dan kun je de rest overslaan en direct naar het laatste gedeelte van het hoofdstuk gaan om wat mogelijkheden van online accounts te zien en dan door te gaan naar het volgende hoofdstuk, waar we alle zaken bespreken die komen kijken bij het werken met een gedistribueerde versie beheer omgeving.</p>

<p>Een remote repository is over het algemeen een <em>bare repository</em> (kale repository) – een Git repository dat geen werkmap heeft. Omdat het repository alleen gebruikt wordt als een samenwerkingspunt, is er geen reden om een snapshot op de schijf te hebben; alleen de Git data. Een kale repository is eenvoudigweg de inhoud van de <code>.git</code> map in je project, en niets anders.</p>

<div id='nav'>
<a href='ch3-7.html'>prev</a> | <a href='ch4-1.html'>next</a>
</div>