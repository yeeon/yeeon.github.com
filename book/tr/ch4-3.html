---
layout: translation
title: Pro Git 4.3 Git&#8217;te Dallanma Dal Yönetimi
---
<h2 id='dal_ynetimi'>Dal Yönetimi</h2>

<p>Dal yaratma, birleştirme ve silme işlemlerini yaptığımıza göre, gelin şimdi de dallar üzerinde çalışırken işimize yarayacak kimi dal-yönetim araçlarına gö atalım.</p>

<p><code>git branch</code> komutu dal yaratmak ve silmekten fazlasını yapar. Bu komutu hiçbir seçenek kullanmadan çalıştırırsanız, mevcut dallarınızın bir listesini görürsünüz:</p>

<pre><code>$ git branch
  iss53
* master
  testing</code></pre>

<p><code>master</code> dalının önündeki <code>*</code> karakterine dikkatinizi çekmiştir: bu, o dalı seçmiş olduğunuzu (_checkout_) gösteriyor. Yani, bu noktada bir kayıt yapacak olursanız, yeni değişikliğiniz <code>master</code> dalını ileri götürecek. Herbir dalın en son kaydının ne olduğunu görmek isterseniz <code>git branch -v</code> komutunu çalıştırabilirsiniz:</p>

<pre><code>$ git branch -v
  iss53   93b412c fix javascript issue
* master  7a98805 Merge branch &#39;iss53&#39;
  testing 782fd34 add scott to the author list in the readmes</code></pre>

<p>Dallarınızın ne durumda olduğunu incelerken yararlı olacak bir başka şey de, hangi dalların üzerinde bulunduğunuz dalla birleştirilip hangisinin birleştirilmediğini görmek olabilir. <code>--merged</code> ve <code>--no-merge</code> seçenekleri Git&#8217;in 1.5.6 sürümünden itibaren kullanıma sunulmuştur. Hangi dalların üzerinde bulunduğunuz dalla birleştirilmiş olduğunu görmek için <code>git branch --merged</code> komutunu kullanabilirsiniz:</p>

<pre><code>$ git branch --merged
  iss53
* master</code></pre>

<p><code>iss53</code> dalını daha önce birleştirdiğiniz için listede görüyorsunuz. Bu listede önünde <code>*</code> olmayan dalları <code>git branch -d</code> komutula silebilirsiniz; onlardaki değişiklikleri zaten başka bir dalla birleştirdiğiniz için, herhangi bir kaybınız olmaz.</p>

<p>Henüz birleştirmediğiniz değişikliklerin bulunduğu dalları görmek için <code>git branch --no-merged</code> komutunu çalıştırabilirsiniz:</p>

<pre><code>$ git branch --no-merged
  testing</code></pre>

<p>Burada diğer dalı görüyorsunuz. Bu dalda henüz birleştirmediğiniz değişiklikler bulunduğu için <code>git branch -d</code> komutu hata verecektir:</p>

<pre><code>$ git branch -d testing
error: The branch &#39;testing&#39; is not an ancestor of your current HEAD.
If you are sure you want to delete it, run &#39;git branch -D testing&#39;.</code></pre>

<p>Oradaki değişiklikleri kaybetmeyi göze alarak dalı her şeye rağmen silmek istiyorsanız, yukarıdaki çıktıda da belirtildiği gibi, <code>-D</code> seçeneğiyle üsteleyebilirsiniz.</p>

<div id='nav'>
<a href='ch4-2.html'>prev</a> | <a href='ch4-4.html'>next</a>
</div>