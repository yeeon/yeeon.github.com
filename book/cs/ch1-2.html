---
layout: translation
title: Pro Git 1.2 Úvod Stručná historie systému Git
---
<h2 id='strun_historie_systmu_git'>Stručná historie systému Git</h2>

<p>Tak jako mnoho velkých věcí v lidské historii se i systém Git zrodil z kreativní destrukce a vášnivého sporu. Jádro Linuxu je software s otevřeným kódem a širokou škálou využití. V letech 1991 – 2002 bylo jádro Linuxu spravováno formou záplat a archivních souborů. V roce 2002 začal projekt vývoje linuxového jádra využívat komerční systém DVCS s názvem Bit-Keeper.</p>

<p>V roce 2005 se zhoršily vztahy mezi komunitou, která vyvíjela jádro Linuxu, a komerční společností, která vyvinula BitKeeper, a společnost přestala tento systém poskytovat zdarma. To přimělo komunitu vývojářů Linuxu (a zejména Linuse Torvaldse, tvůrce Linuxu), aby vyvinula vlastní nástroj, založený na poznatcích, které nasbírala při užívání systému BitKeeper. Mezi požadované vlastnosti systému patřily zejména:</p>

<ul>
<li>Rychlost,</li>

<li>jednoduchý design,</li>

<li>silná podpora nelineárního vývoje (tisíce paralelních větví),</li>

<li>plná distribuovatelnost,</li>

<li>schopnost efektivně spravovat velké projekty, jako je linuxové jádro (rychlost a objem dat).</li>
</ul>

<p>Od svého vzniku v roce 2005 se Git vyvinul a vyzrál v snadno použitelný systém, který si dodnes uchovává své prvotní kvality. Je extrémně rychlý, velmi efektivně pracuje i s velkými projekty a nabízí skvělý systém větvení pro nelineární způsob vývoje (viz kapitola 3).</p>

<div id='nav'>
<a href='ch1-1.html'>prev</a> | <a href='ch1-3.html'>next</a>
</div>